
iii MORALIL'M IN GENESIN LIB. Ι. 46
motuum tempestates, quae dum animi imperio coer- A est, qui intelligentiae lumen ubique Scripturarum
rentur, quasi freti cujusdam fervor subbulliens l6
prosilire nituntur. Sed Dei pietas hujus pugnae exer-
citia non irremunerata relinquens, videt, id est vi-
deri facit a nobis, quam bona salubriaque sunt quae
agimus, et ex eorum consideratione ad meliora ge-
rendum, ipso aspirante, excandescit animus. Unde
suo invisibili nutu dicit, id est prosperum effectum
bonis all'ectibus tribuit.
ναμε. Η. - Germinet, inquit, terra herbam vi-‘
rentcm et facientem semen. Terra germinat herbam,
cum cor cujusque fidelis ab omni lascivia mundi
sudum, verbi Dei semine conversationis initia emit-
tit. Quae herba virens est, quia succo spei aeternae
vivit. Quidquid enim pro favore humano ﬁt, marci-
dum ac sterile est.
Et facientem, inquit, semen. Semen facit quisquis
id religiosi propositi, quod aggreditur, opere efficaci
exsequitur. Aut certe herba virens, semen facit
cum quisque id boni quod agere apud se inchoat,
aliis etiam ex benevolentia ut se aemulentur praedi-
care ιιοιι cessat.
Et lignum pomiferum faciens fructum juxta genus
suum. Quid per tignum pomiferum, nisi arduum vitae
institutum de piis initiis ad sanctiora progressum.
Sed quid agit sanctitas, si de sua aliis nulla est
probitate utilitas? Per hoc enim quod in teneritu-
dine exordii nostri bona, quae gustare ccepimus,
libenter aliis propinamus, fit pia Dei largitate, ut
proinde ad meliora provehi mereamur; unde dici-
tur: Fructum faciens jua'ta genus suum, id est Deo
lucrifaciens proximum. Genus nostrum natura hu-
mana est. Juxta genus ergo nostrum fructiticamus,
cum ejus, quae in nobis est donationis, docendo et
orando participes et‘proximos facimus. Dicitur enim
in Job: Et visitans speciem tuam non peccabis (Job ν,
24); quod idem est ac si dicat : Facies fructum jumta
genus tuum. Sequitur:
Cujus semen in semetipso sit super terram. Semen
nostrum opera nostra, quae pro fructu caelestis
bravii hic jacimus, ‘sunt. Quod semen in nobismet-
ipsis habere jubemur, ne bona gerendo cum adula-
torum fabulis ungimur, quasi palea exterius inventa
favoris vento rapiamur. Sit itaque virtus nostra
granum, non exeat cordis horreum. Sed non ita
interius fructus noster contegatur, ut ad exemplum
proximi non prodatur : Sit super terram, id est,
veniat ad corporalis operis evidentiam. Potest enim
et bonum fieri, et laus oblata contemni. Quae sequun-
tur praecedentium repetitio sunt.
Vens. 13. - Et factum est vespere, et mane dies
tertius. Quid tertius dies nisi scientia, quae post
timorem pietatemque ad sapientiam tendentibus
tertius gradus est? Nihil enim spirituali scientiae
magis competit quam saeculi astutiam reprimere, et
cum bene egerit, alios ad sanctitatis studium pro-
vocare. Scientia enim, juxta beatum Gregorium,
pertinet ad doctrinam, sapientia vero ad vitam, cui
satis vespere et mane convenit, quia rarus omnino
